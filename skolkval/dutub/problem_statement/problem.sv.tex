\problemname{DuTub}
Du vet att du borde lägga dig vid det här laget! Men du ska bara kolla {\em lite} mer på DuTub innan du lägger dig.

Det finns ett antal {\em kategorier} du är intresserad av. Varje
video på DuTub kan tillhöra en eller flera kategorier. Innan du lägger
dig måste du ha sett minst en video i varje kategori. Men du vill
förstås inte vara uppe längre än nödvändigt.

Skriv ett program som, givet en lista på videor, beräknar den minsta möjliga tid du måste titta för att ha sett minst en video från varje kategori.

\section*{Indata}
På första raden står antalet videor $N$ ($1 \le N \le 30$).

Därefter följer $N$ rader, som beskriver videorna.
Vardera av dessa rader innehåller först ett heltal $d_i$ ($1 \le d_i \le 900$), videons längd i sekunder, och sedan en sträng som anger de kategorier som videon tillhör.
Varje bokstav (som är mellan \texttt a och \texttt j) betecknar en kategori.
Varje video tillhör minst en kategori, och inga kategorier upprepas i en videos beskrivning.

\section*{Utdata}
Programmet ska skriva ut det minsta antalet sekunder du behöver spendera på DuTub innan du sett videor ur alla kategorier.

\section*{Poängsättning}
Din lösning kommer att testas på en mängd testfallsgrupper.
För att få poäng för en grupp så måste du klara alla testfall i gruppen.

\noindent
\begin{tabular}{| l | l | p{12cm} |}
  \hline
  Grupp & Poängvärde & Gränser \\ \hline
  $1$    & $20$        & $N \le 10$, och varje video tillhör exakt en kategori. \\ \hline 
  $2$    & $40$        & $N \le 10$ \\ \hline
  $3$    & $40$        & Inga ytterligare begränsingar. \\ \hline 
\end{tabular}

\section*{Förklaring av exempelfall 1}
Här finns det totalt $4$ kategorier: \texttt e, \texttt i, \texttt g, \texttt b, som står för ekorrar, igelkottar, getter och bumbibjörnar.
Den tredje videon (\texttt{g}) ger ingenting, för vi måste ändå se den fjärde videon (\texttt{gb}), då den är den enda som innehåller bumbibjörnar.
Vi föredrar video $1$ framför video $2$ och $5$, eftersom dess totala tid är kortare och täcker in båda kategorierna igelkottar och ekorrar.
Svaret är alltså $250$ sekunder, genom att titta på den första och fjärde videon.

